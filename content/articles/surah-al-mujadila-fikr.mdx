---
title: "سورۃ المجادلۃ پر فکر — واقعہ ظہار اور خولہ"
surah: 58
surahName: "المجادلۃ"
videoUrl: "https://drive.google.com/file/d/REPLACE_WITH_YOUR_VIDEO_ID/preview"
audioUrl: "https://drive.google.com/uc?export=download&id=REPLACE_WITH_YOUR_AUDIO_ID"
imageUrl: "https://images.unsplash.com/photo-1565123409695-8c2eded798e0?w=800"
paragraphTimestamps: []
---

## سورۃ المجادلۃ کا تعارف

قرآن میں کافی سورتيں ايسی ہيں جو کہ ايک دوسرے کی جڑواں ہيں، اس لحاظ سے کہ وہ ايک ہی مضمون کو مختلف پہلووں سے بيان کرتی ہيں۔

لیکن سورۃ المجادلۃ ایک نرالے مضمون کو ایک نرالے انداز سے قرآن ميں ایک نرالے مقام پر بیان کرتی ہے۔ حتی کہ جس طرح یہ شروع ہوتی ہے وہ بھی شدید نرالہ ہے۔

سورۃ المجادلۃ قرآن کے ان حصوں میں سے ہے کہ جن کی تاریخ یعنی وجوہات نزول معلوم نہیں ہوں گیں تو سمجھ میں نہیں آۓ گا کہ بات کیا اور کس بارے میں کی جا رہی ہے، اور اللہ تعالی ہمیں کس معاملے کی طرف کس انداز سے متوجہ کروانہ چاہتے ہیں۔ اس کا اہم مقصد یہ بھی ہے کہ ہم رکیں اور تدبر کریں ان واقعات پر۔

## مدینہ اور روزمرہ معاملات

حضرت محمد مدینہ میں ایک دہائ سے ذیادہ عرصہ رہے اور شہر مدینہ کے گورنر بھی ہیں، اس شہر میں ہزاروں نہ سہی لیکن کثیر تعداد میں خاندان ہیں، روز کی بنیاد پر ایک خاندان میں کتنے معاملات ہوتے ہیں تو سوچو کہ پورے شہر میں روزانہ کتنے مقدمات، اختلافات اور بہثیں ہوتی ہوں گیں۔

اور ان میں سے اللہ تعالی نے ایک واقع کو اٹھایا اور امر کر دیا، آنے والی تمام نسلوں کیلیے نصیحت اور حکمت کا باعث رکھ دیا۔

اس لیے ہم یہ نہیں کہیں گیں کہ یہاں کیا ہوا؟ اوہ! اچھا یہ ہوا تھا! اور آگے بڑھ گۓ، نہیں! یہ غلط زاویہ ہے، صحیح زاویہ یہ ہے کہ **"اچھا یہ ہوا تھا اور یہ آیات ہیں، اب یہ سوچتے ہیں کہ ان میں حکمت کیا ہے جو اللہ نے ہمارے لیے قرآن میں اس کو محفوظ کر دیا"**۔

**"لیدبروا آیاتہ"** — تاکہ وہ گہرآئ میں سوچیں ہماری آیات پر اور پردہ کے پیچھے کیا ہے وہ جاننے کی کھوج میں رہیں۔

پہلی چار آیات ایک واقع کے بارے میں ہیں اور باقی آیات مختلف مضمون پر ہیں، یا صرف ایسا محسوس ہوتا ہے۔

## واقعہ: خولہ اور اوس

اب ہم پہلی چار آیات کے بارے میں وہ واقع پڑھیں گیں جس کی وجہ سے یہ آیات نازل ہوئیں۔

ایک خاتون جن کا نام خولہ یا خویلہ تھا، اور ان کے شوہر کا نام اوس تھا۔

**"کان شیخا کبیرا"** — یہ دونوں بوڑھے ہو چکے تھے لیکن اوس عمر میں ذیادہ بوڑھا تھا، یہاں سے اندازہ لگا سکتے ہیں کہ خولہ بانجھ ہو چکی تھیں لیکن عمر میں چھوٹی تھیں۔

**"قد ساء خلقہ"** — جیسے جیسے اوس بوڑھا ہوتا گیا اس کا مزاج ویسے ہی تلخ ہوتا گیا، جلدی اور چھوٹی چھوٹی بات پر غصہ آنے لگ گیا۔

**فدخل علیھا یوما** — ایک دن وہ گھر آیا، **فرجعت بشیء** — آپس میں بہث کے دورآن خولہ نے خوبصورت سی سنا دی، اور وہ غصے میں آگيا۔

**فقال انت عليّ کظھر امي** — اور کہا کہ تم اب میرے لیے ایسی ہو جیسی میری ماں کی کمر، کافی عجیب لگ رہا ہے یہ سن کر لیکن اسلام سے پہلے قدیم عرب میں یہ رواج تھا جسے **ظھار** کہتے تھے، جو کہ لفظ ظھر سے نکلا ہے جس کے معنی کمر کے ہیں اور اگر کوئ یہ الفاظ کہ دے تو اس کا مطلب یہ ہے کہ جس طرح میں اپنی ماں کیلیے ہمبستری کی سوچ نہیں لا سکتا اسی طرح اب تمہارے لیے بھی نہیں لاؤں گا۔

غلیظ بات ہے کہنے کو اور سننے کو، لیکن یہ ان کی تہذیب کا حصہ تھا، اور اس بات کے بعد میاں بیوی کا رشتہ ختم۔ اور یہ پہلا واقعہ تھا جو کہ اسلامی تاریخ میں پیش آیا، مدینہ کے اندر۔

## پہلی حدیث: خولہ رسول اللہ کے پاس

تو پہلے اس واقعے کو ہم مختلف احادیث کی روشنی پڑھيں گیں، اوپر بیان کردہ پہلا ذریعہ ہے۔

اب جب اوس نے یہ بات کہی تو کافی شرمنده ہوا لیکن اب اسے پیار بھی آ رہا ہے اس نے خولہ سے ہمبستری کی کوشش کی تو خولہ نے انکار کر دیا اور کہا **"قسم ہے اس ذات کی جس کے ہاتھ میں خولہ کی جان ہے"** — **لا تصل الی** تم مجھے نہیں چھو رہے — **و قد قلت ما قلت** اور تم نے جو کہنا تھا وہ کہ دیا — **حتی یحکم اللہ و رسولہ فینا** جب تک کہ اللہ اور اس کے رسول ہمارے درمیان فیصلہ نا سنا دیں۔

**فاتت رسول اللہ** — پھر وہ رسول اللہ کے پاس آ گیں۔

**فقالت یا رسول اللہ ان اوسا تزوجني** — اور کہنے لگیں "یا رسول اللہ اوس نے مجھ سے شادی کی" — **وانا شابۃ مرغوب فيّ** اور میں جوان خوبصورت تھی، ہر کوئ مجھ سے شادی کرنا چاہتا تھا، میں نے اسے چنا — **فلما خلی سني و نثرت بطني اي کثر ولدي جعلي عليّ ک امہ** اور جب میں بوڑھی ہو گئ اور بچے نہیں پیدا کر سکتی تو مجھے اب اپنی ماں کی کمر سے تشبیح دیتا ہے — **و ترکني الی غیر احد** مجھے کسی کے سہارے پر نہیں چھوڑا یا کہیں کا نہیں چھوڑا۔

آپ میرے لیے ہی کوئ رستہ نکالیں جس سے مجھے بھی سکون ملے اور اوس کو بھی، اوس نے جو کہا اس نے جذبات میں کہا، اس کا مطلب یہ نہیں تھا، لیکن میں ان الفاظ سے خوفزدہ ہوں کیوں کہ یہ لوگ ان الفاظ کو سنجیدگی سے لیتے ہیں۔

### یہاں پر ذرا رکیں

کن کے پاس آئیں ہیں یہ خاتون؟ نبی اکرم کے پاس!

شوہر اور بیوی کی 1400 سال پہلے بھی لڑائ ہوتی تھی، آج بھی ہوتی ہے، غصہ میں کہنے کو بہت کچھ ہوتا ہے، بلکہ آج کل تو بہت ذیادہ ہی کچھ ہوتا ہے، لیکن باہر کسی کو معلوم نہیں کہ اندر کیا معاملات ہیں۔

اس رویے میں کچھ لوگ جیتیں ہیں جیسے کچھ ہوا ہی نہ ہو، چاہے وہ شوہر بدسلوک تھا یا بیوی، زبانی بدسلوکی ہے نہ یہ؟ تو ایک دوسرے سے کہ سکتا ہے کہ "جانے دو نا، تم جانتی/جانتے ہو کہ مجھے تم سے محبت ہے، میں وہ نہیں تھا، یہ میں ہوں، میں ڈپریشن میں تھا، میں لڑکی ہوں میں کہ سکتی ہوں کوئ بات نہیں"۔

بات تو ہے! اللہ ہم سے ہر ایک رویہ کے بارے میں سوال کرے گا، وہاں کوئ بہانہ نہیں چلے گا۔

لیکن بہت دفع ہوتا یہ ہے یہ وربل ابیوز دفنا دی جاتی ہے جو سال ہا سال پر مبنی ہوتی ہے، اور مجھے یقین ہے کہ خولہ صرف اس ایک واقع پر آپ کے پاس آئ ہیں، لازما پہلے بھی یہ معاملات چلتے آۓ ہوں گیں۔

وہ دونوں سالوں سے ایک دوسرے کے ساتھ رہ رہے ہیں اور خولہ سے اولاد بھی ہے، اور جب آپ حضرت محمد کے پاس آئیں تو بات اس لڑائ سے شروع نہیں کی، بلکہ آپ نے کہا "میں نے اس سے شادی کی جب ہر کوئ مجھ سے شادی کرنا چاہتا تھا" — بیس، تیس سال پرانا واقعہ دہرانا کیا ظاہر کرتا ہے؟

کہ دل میں بہت غصہ اور اعتراضات ہیں، پھر آپ کہ رہیں ہیں کہ اب میں چونکہ اولاد نہیں دے سکتی تو اس کے سامنے میری کوئ حیثیت نہیں رہی، یعنی ان کے ذہن میں اوس کے نزدیک ان کی اہمیت کس وجہ سے ہے وہ بھی معلوم ہوی۔

لیکن یہ سب کچھ خلا میں نہیں ہوا، بلکہ ان کے رشتے میں پیچیدگی کی وجہ سے ہوا، اور اگر میاں بیوی کا رشتہ خوش اخلاقی والا ہو تو کبھی بھی ظھار جیسے الفاظ منہ سے نہیں نکلتے، چاہے شوہر غصہ کا کتنا بھی تیز کیوں نہ ہو۔

### نبی کریم نے رشتے میں مداخلت نہیں کی

اس کا مطلب یہ ہے کہ خولہ کے رشتے میں اطمینان نہیں ہے، اس سے زیادہ دلچسپ بات یہ ہے کہ آپۖ نے، اس رشتے میں کوئ مداخلت نہیں کی، کیونکہ اگر آپ کا رشتہ خراب ہے تو وہ آپ کا مسئلہ ہے۔

اللہ تعالی نے اس دنیا میں بے شمار حلال کھانے فراہم کیے نیں، کیا یہ ممکن ہے کہ آپ حلال کھانے کو غلط طریقے سے استعمال کرو؟ تو یہ کس کا مسئلہ ہے؟ اسلام نے آکر یہ نہیں کہنا کہ کس حالت میں کیا حلال کھاو۔

ہمارا دین دن میں پانچ نمازوں کا حکم دیتا ہے، کبھی ورزش کی بات نہیں کی، اگر آپ ورزش نہیں کرتے تو یہ کس کا مسئلہ ہے؟ آپ کا! اسلام میں کامن سینس کیلیے فتوی نہیں ہے۔

کچھ معاملات اللہ کی دائر کردہ حدود کا حصہ ہوتے ہیں، **و یعلمکم ما لا تکونوا تعلمون** — وہ تم کو وہ سکھاتا ہے جو تم خود کبھی نہ معلوم کر سکو گے۔

یہ اللہ کی سنت نے کہ اگر انسان کسی علم کو جاننے کی صلاحیت رکھتا ہے تو اللہ تعالی وہ وحی کے ذریعے نہیں سکھاتا، انجینیرنگ وغیرہ، اسی لیے شادی کا رشتہ کیسے نبھانا نے، اس کی قرآن میں کوئ تعلیم نہیں، کیوں؟ کیونکہ آپ کے اندر وہ تمام صلاحیتیں موجود ہیں جو آپ کو اچھا رشتہ نبھانے میں مدد دے سکیں۔

بچوں کو پالنا نہیں سکھایا، سورۃ لقمان میں کچھ آیات ہیں نصیحت کی، اس سے زیادہ نہیں ملے گا، طلاق کے بارے میں تعلیمات ہیں لیکن یہ سیکھنے کو نہیں ملے گا کہ "ایسے شادی اچھی چلتی ہے"!

ہمارا دین چیزیں چن چن کر ان پر فتوی نہیں لگاتا بلکہ بنیادی اصول سکھاتا ہے، جو زندگی کے ہر مرحلے پر کام آتے ہیں، چاہے آپ باپ ہوں یا بیٹے، لیکن مسئلہ یہ ہے کہ خولہ یہ جانچ لیتی ہیں کہ معاملہ ہاتھ سے نکل چکا ہے اور اب دین کی حدود کو چھو رہا ہے۔ جو اوس نے کیا وہ ان کے معاشرے میں طلاق کے برابر تھا، اور طلاق پر وحی آچکی تھی۔

لیکن خولہ کو سمجھ نہیں آرہی تھی ظہار ختم ہو گیا ہے کہ نہیں، کیوں کہ رسومات کہاں شروع ہوتی ہیں اور مذہب کہاں، بعض اوقات یہ معلوم کرنا عام آدمی کیلیے مشکل ہو جاتا ہے، اس لیے خولہ وضاحت چاہ رہی ہیں تاکہ اللہ کی حدود کو کسی بھی قدم سے پامال نہ کیا جائے، اسی لیے آپ حضرت محمد سے جا کر پوچھتی ہیں۔

**اس فیصلے میں جو اہم چیز ہمارے لیے سیکھنے کو ہے، وہ یہ ہے کہ** ہماری ذاتی زندگی ہماری اپنی ہے، لیکن اگر اس ذاتی زندگی میں کچھ ایسا ہو جو کہ دین کی حدود تک پہنچ جاۓ، اور آپ شک میں ہوں یا تذبذب کا شکار ہوں کہ اللہ کی دائر کردہ حدود پامال تو نہیں ہو رہیں، اس وقت صحیح فیصلہ یہ ہی ہے کہ کوئ اور قدم اٹھانے سے پہلے اس معاملے کا حل جانا جاۓ۔

خولہ رشتے سے باہر نکل کر آئ ہیں اور اپنے شوہر سے یہ بھی کہ دیا کہ مجھے چھونا بھی نہیں حب تک کہ میں اللہ کے رسول سے نہ پوچھ لوں۔

## نبی کریم کا ابتدائی جواب اور خولہ کا جدال

خولہ پھر کہتیں ہیں آپۖ سے کہ مجھے اس معاملے کا حل دیجیے، آپۖ کہتے ہیں **"اللہ کی قسم تمہارے معاملے کے بارے میں اللہ تعالی نے کچھ بھی نہیں اتارا"**۔

اب چونکہ اللہ نے نہیں بتایا تو آپۖ اپنا فیصلہ سنایں گیں اور اپنی بہترین فہم کے مطابق، جو کہ اس دنیا میں سب سے بہتر ہے، اس معاملے کا حل دیں گیں۔

آپۖ نے فرمایا "جہاں تک مجھے نظر آتا ہے اور میں یہ نہیں کہ رہا کہ اللہ کہ رہے ہیں، لیکن جہاں تک مجھے نظر آتا ہے، اب اوس تمہارے لیے حرام ہے"۔

تو آپۖ کے ذہن میں ظہار طلاق کے برابر ہے، بلکہ طلاق سے بھی زیادہ مضبوط عہد ہے۔

خولہ کن سے بات کر رہیں ہیں؟ حضرت محمدۖ سے، اور کہتی ہیں: **ما ذکر طلاقا** — اس نے طلاق تو نہیں کہا، تو پھر وہ حرام کیسے ہوا میرے لیے؟

اب آپ خود سوچیے کہ اگر کوئ خاتون کسی شیخ کے پاس آۓ اور بہث شروع کر دے، تو شیخ کے پیروکار تو کچا کھا جائیں۔

**وجادلت رسول اللہ مرارا** — خولہ بہث کرنا شروع ہو گئیں، ایک دفع نہیں، بار بار۔

یہ جو لفظ استعمال ہوا ہے **"جدال"** کا، جو کہ سورۃ کا نام ہے، **"المجادلۃ"** — اس کا آسان ترجمہ ہے بہث، جدل کا اصل مطلب ہے کہ رسی کو بل دینا، مڑوڑ دینا، اور اس کا استعمال ہوتا تھا جب کوئ کشتی کرتے ہوے اپنے مخالف کو قلابازی لگوا دے، اور زمین پر پٹخ کر جکڑ لے تا کہ وہ اٹھ نا پاۓ۔

اور جدال کا مطلب یہاں پر یہ ہے کہ بہث میں ایک دوسرے کو قابو کرنا اور هرانا، اور خولہ آپۖ سے جدال کر رہی ہیں۔

خولہ بات پر بات کریں لیکن آپۖ اپنی بات پر ثابت قدم رہے، خولہ تنگ آجاتی ہیں جب ان کو ان کی آسانی کا جواب نہیں ملتا، اور کہتی ہیں:

**اللھم اني اشکو الیک شدّۃ وحدتي وما يشکو الي من فراقہ** — یا اللہ میں آپ سے شکایت کرتی ہوں اس عمر میں اکیلے رہنے کی، اور اوس سے دوری میری زندگی تباہ کردے گی۔

خولہ یہ دعا اس لیے نہیں کر رہیں کہ وہ اوس سے محبت کرتی ہیں، خولہ نے آپۖ سے بات کیسے شروع کی؟ بیڑا غرق کر لیا میں نے اس سے شادی کر کے۔

بہت اوقات لوگ شادی میں اس لیے نہیں رہتے کہ وہ ایک دوسرے سے محبت کرتے ہیں، بلکہ اس لیے کہ انہیں ایک دوسرے کی ضرورت (محتاج) ہوتی ہے۔

اور یہ ان کا ذاتی فیصلہ ہوتا ہے، تو خولہ رب سے دعا کر رہی ہیں کہ شادی میرے لیے مصیبت ہے لیکن مجھے اس کی ضرورت ہے۔

### دوسری حدیث: فاقہ اور بچے

ایک اور حدیث میں ہے کہ خولہ نے کہا **اشکو الی اللہ تعالی فاقتي و شدّۃ حالي** — میں اللہ کی طرف رجوع کرتی ہوں اپنی فاقہ کشی اور مشکل حالت کو لے کر۔

**و ان لي صبيۃ صرارا اضممتھم الیہ ضاع** — یہ سنیے، وہ کہتی ہیں کہ میرے چھوٹے بچے ہیں، اگر میں انہیں چھوڑ دوں اوس کے ساتھ تو وہ سنبھال نہیں پاۓ گا اور اگر میں اپنے پاس رکھوں تو وہ بھوکے مارے جائیں گیں، خولہ اوس سے اچھے باپ کی امید بھی نہیں رکھتیں تو پھر انہیں اوس سے کیا چاہیے؟ مالی معاونت، فائنینشیل سپوڑٹ، اور وہ زندگی کے اس موڑ پر کھڑی ہیں کہ اور کوئ رستہ بھی نہیں ہے، اس لیے انہوں نے تہیہ کر لیا کہ وہ اس شادی کو قائم رکھیں گیں۔

**وجعلت ترفع راسھا الی السماء وتقول اللھم اني اشکو الیک** — پھر آپ نے اپنا چہرا آسمان کی طرف اٹھایا اور کہا کہ اے اللہ میں آپ کے پاس اپنی شکایت لے کر آئی ہوں۔

**اللھم فانزل علی لسان نبیک وما برحت حتی نزل القرآن فیھا** — یا اللہ نازل فرما اپنے نبی کی زبان پر جو مجھے راحت دے۔ اور وہ تب تک نہیں گئیں جب تک کہ قرآن نازل نہیں ہوگیا۔

**فقال صلی اللہ علیہ وسلم یا خولہ ابشری** — پھر آپۖ نے کہا خولہ! مبارک ہو! **قالت خیرا** — خولہ نے کہا "بہت خوب"۔

پھر آپۖ نے سورۃ المجادلۃ کی پہلی چار آیات تلاوت فرمائیں۔

## آیات 58:1 تا 58:4

### 58:1

<Arabic>**قَدْ سَمِعَ ٱللَّهُ قَوْلَ ٱلَّتِى تُجَـٰدِلُكَ فِى زَوْجِهَا وَتَشْتَكِىٓ إِلَى ٱللَّهِ وَٱللَّهُ يَسْمَعُ تَحَاوُرَكُمَآ ۚ إِنَّ ٱللَّهَ سَمِيعٌۢ بَصِيرٌ ١**</Arabic>

اللہ نے سن لی اس عورت کی بات (جو اے نبی ﷺ!) آپ سے جھگڑ رہی ہے اپنے شوہر کے بارے میں اور وہ اللہ سے بھی فریاد کر رہی ہے۔ اور اللہ سن رہا ہے آپ دونوں کے مابین ہونے والی گفتگو۔ یقینا اللہ سب کچھ سننے والا سب کچھ دیکھنے والا ہے۔

— بیان القرآن (ڈاکٹر اسرار احمد)

### 58:2

<Arabic>**ٱلَّذِينَ يُظَـٰهِرُونَ مِنكُم مِّن نِّسَآئِهِم مَّا هُنَّ أُمَّهَـٰتِهِمْ ۖ إِنْ أُمَّهَـٰتُهُمْ إِلَّا ٱلَّـٰٓـِٔى وَلَدْنَهُمْ ۚ وَإِنَّهُمْ لَيَقُولُونَ مُنكَرًۭا مِّنَ ٱلْقَوْلِ وَزُورًۭا ۚ وَإِنَّ ٱللَّهَ لَعَفُوٌّ غَفُورٌۭ ٢**</Arabic>

(اے مسلمانو!) تم میں سے جو لوگ اپنی بیویوں کو مائیں کہہ بیٹھتے ہیں وہ ان کی مائیں نہیں بن جاتی ہیں۔ ان کی مائیں تو وہی ہیں جنہوں نے انہیں جنا ہے البتہ یہ لوگ ایک نہایت ناپسندیدہ اور جھوٹی بات کہتے ہیں۔ اور یقینا اللہ بہت معاف فرمانے والا بہت بخشنے والا ہے۔

— بیان القرآن (ڈاکٹر اسرار احمد)

### 58:3

<Arabic>**وَٱلَّذِينَ يُظَـٰهِرُونَ مِن نِّسَآئِهِمْ ثُمَّ يَعُودُونَ لِمَا قَالُوا۟ فَتَحْرِيرُ رَقَبَةٍۢ مِّن قَبْلِ أَن يَتَمَآسَّا ۚ ذَٰلِكُمْ تُوعَظُونَ بِهِۦ ۚ وَٱللَّهُ بِمَا تَعْمَلُونَ خَبِيرٌۭ ٣**</Arabic>

اور جو لوگ اپنی بیویوں سے ظہار کربیٹھیں پھر وہ اپنی کہی ہوئی بات سے واپس لوٹنا چاہیں تو ایک غلام کا آزاد کرنا ہوگا اس سے پہلے کہ وہ ایک دوسرے کو مس کریں۔ یہ بات ہے جس کی تمہیں نصیحت کی جا رہی ہے۔ اور جو کچھ تم کر رہے ہو اللہ اس سے باخبر ہے۔

### 58:4

<Arabic>**فَمَن لَّمْ يَجِدْ فَصِيَامُ شَهْرَيْنِ مُتَتَابِعَيْنِ مِن قَبْلِ أَن يَتَمَآسَّا ۖ فَمَن لَّمْ يَسْتَطِعْ فَإِطْعَامُ سِتِّينَ مِسْكِينًۭا ۚ ذَٰلَكَ لِتُؤْمِنُوا۟ بِٱللَّهِ وَرَسُولِهِۦ ۚ وَتِلْكَ حُدُودُ ٱللَّهِ ۗ وَلِلْكَـٰفِرِينَ عَذَابٌ أَلِيمٌ ٤**</Arabic>

تو جو کوئی (غلام) نہ پائے وہ دو مہینوں کے روزے رکھے لگاتار اس سے پہلے کہ وہ دونوں ایک دوسرے کو چھوئیں۔ تو جو کوئی یہ بھی نہ کرسکتا ہو تو وہ ساٹھ مسکینوں کو کھانا کھلائے۔ یہ اس لیے تاکہ تم ایمان رکھو اللہ پر اور اس کے رسول ﷺ پر۔ اور یہ اللہ کی (مقرر کردہ) حدود ہیں اور کافروں کے لیے بہت دردناک عذاب ہے۔

— بیان القرآن (ڈاکٹر اسرار احمد)

یہاں پر اطعام کا مطلب صرف ایک وقت کا کھانا نہیں ہے بلکہ ایک دن، یعنی کم از کم دو وقت کا، کل 120 کھانے۔

اور قرآن میں ایک اور مقام پر آتا ہے کہ دوسروں کو وہ کھلاؤ جو تم خود کھاتے ہو، سستی پکی پکائی دیگیں نہیں، اور یہ آیات ان کیلیے نہیں ہیں جو اسلام کا انکار کرتے ہیں "کافرین" بلکہ مسلمان کے بارے میں ہیں جس کی ازدواجی زندگی میں مسئلہ ہے، اور یہ حکم نا مانا تو ان مسلمانوں کیلیے دردناک عذاب ہے۔

## خولہ کی زبانی واقعہ (دوسری حدیث)

اب ایک اور حدیث میں خولہ خود یہ سارا واقع بیان کر رہیں ہیں، مطلب جن صحابی سے یہ حدیث منقول ہے، انہیں خود خولہ یہ واقع سنا رہی ہیں:

**فييا واللہ** — میرے لیے ہیں، اللہ کی قسم (جو آیات نازل ہوئیں) اور اوس بن صامت کیلیے بھی۔ یہ نہیں کہا کہ میرے لیے اور میرے شوہر کیلیے۔

**انزل اللہ صدر سورۃ المجادلۃ** — اللہ نے سورۃ المجادلۃ کا آغاز نازل فرمایا۔

میں اوس کے ساتھ ہوتی تھی اور وہ ایک بوڑھا آدمی تھا، آداب اور غصہ کا برا۔ **فدخل علي یوما فرجعتہ بشيء** — ایک دن وہ گھر آیا اور میں نے کرارا سا جواب دے دیا — **فغضب فقال انت علي کظھر امي** — تو وہ غصہ میں آگیا اور کہا کہ تم میرے لیے میری ماں کی کمر جیسی ہو۔

**قالت ثم خرج** — پھر وہ چلا گیا — **فجلس في نادي قومہ ساغۃ** — پھر وہ دوستوں کے ساتھ کوئی گھنٹا ایک بیٹھا رہا — **ثم دخل علي** — پھر وہ گھر آیا — **فاذا یریدني عن نفسي** — پھر اس نے مجھے اپنے لیے چاہا۔

**قلت کلا** — میں نے کہا "ہرگز نہیں" — **والذی نفس خویلۃ بیدہ لا تخلص الي وقلت ما قلت** — قسم اس ذات کی جس کے ہاتھ میں خویلۃ کی جان ہے، تم مجھے نہیں چھو رہے، اور جو تم نے کہنا تھا کہ دیا۔ **حتی یحکم اللہ و رسولہ فينا بحکمہ** — جب تک کہ اللہ اور اس کے رسول ہمارے درمیان فیصلہ نا سنا دیں۔

وہ کہتیں ہیں کہ اوس نے مجھے پکڑ کر چت کرنے کی کوشش کی اور میں نے اسے روکنے کی — **فغلبتہ** — اور میں نے غلبہ پا لیا جیسا کہ ایک عورت کو پا لینا چاہیے ایک بوڑھے مرد کے مقابلے میں۔ یہ معاملہ ہاتھا پائی تک پہنچ گیا!

**فالقیتہ عنني** — پھر میں نے اسے اپنے اوپر سے پرے پھینکا، اور میں نے اپنے ہمسایوں سے کپڑے ادھار لیے۔

اور پھر میں رسولۖ اللہ کے پاس آگئی — **وجلست بین یدیہ** — اور بالکل ان کے سامنے بیٹھ گئی، اور سب کچھ بتایا جو اس نے میرے ساتھ کیا۔

### نبی کریم کا رویہ

حضرت محمدۖ کہنے لگے **یا خویلۃ ابن عمک شیخ کبیر** — تمہارا کزن کافی بوڑھا ہے۔

آپۖ نے ان تمام جزباتی باتوں پر ہاں یا ناں نہیں کیا۔ آپۖ غصہ کو پہچان چکے تھے خویلۃ کے اندر، اس بات کو ذہن نشین کر لیجیے کہ آپۖ صرف ایک قاضی ہی نہیں تھے، بلکہ ماہر نفسیات بھی تھے۔

تو جب کوئی ان کے پاس مقدمہ لے کر آتا تو وہ شواہد بھی دیکھتے اور شاھدین بھی دیکھتے، ساتھ ساتھ مزاج کی گرمی سردی بھی دیکھتے، احساسات بھی دیکھ رہے ہیں کہ خویلۃ غصہ میں ہیں لیکن یہ نہیں معلوم کہ یہ غصہ آ کہا سے رہا ہے اسی ابھی وہ صرف ٹھنڈا کر رہے ہیں۔

پھر خولہ کہتی ہیں کہ میں نہیں ہلی جب تک کہ قرآن نازل نہیں ہوا۔

جب آپۖ پر قرآن نازل ہوتا تو آپۖ شدید وزن/بھار محسوس کرتے اپنے اوپر، بعض دفع آپ اونٹ پر ہوتے اور اس کے گھٹنے ریت میں دھنس جاتے قرآن کے نزول کی شدت کی وجہ سے۔ حضرت عائشۃ کی ایک حدیث ہے کہ شدید ٹھنڈ والے دن میں قرآن آپۖ پر نازل ہوا اور آپ ۖ اس طرح پسینے سے بھر گئے جیسے کہ گرم دن ہو، اور آپ ۖ کا پسینہ ایسے تھا جیسے موتی ہوں، اس وقت دس آیات نازل ہوئی تھیں۔

پھر جب آپ ۖ کو راحت ملی تو آپ ۖ نے کہا: یا خویلۃ اللہ نے مجھے آپ اور آپ کے صاحب کے بارے میں کچھ بتلایا ہے، اور آپ ۖ نے مجھے آیات تلاوت کر کے سنائیں، پھر کہا کہ جاؤ اور اوس سے کہو کہ ایک غلام آزاد کر دے۔

## اوس کی معاشی حالت اور کفارہ

لیکن اوس کے پاس پیسے ہی نہیں ہیں، پھر آپ ۖ نے کہا کہ وہ روزے رکھے، لیکن وہ شدید بوڑھا ہے اور روزے تو وہ ویسے بھی نہیں رکھ رہا (رمضان کے)۔

ایک اور حدیث میں ہے کہ خولہ کہتی ہیں کہ جب وہ کسی ایک وقت کا کھانا نہیں کھاپاتا تو نابینا ہونے لگ جاتا ہے۔

اب؟ ساٹھ لوگوں کو کھانا کھلاۓ، لیکن پیسے نہیں! تو آپ ۖ نے کہا اچھ چلو پھر کھجوریں دے دے، ساٹھ کھجوریں ساٹھ آدمیںوں کو۔

خویلہ کہتی ہیں کہ ان کے پاس یہ بھی نہیں ہے، اور میں یہاں سوچ رہا ہوں کہ خویلہ کو اوس کی مالی مدد چاہیے جینے کیلیے!

تو یہ سمجنا شدید ضروری ہے کہ اتنے ہی برے حالات ہوا کرتے تھے کہ مشکل سے کچھ ہے اوس کے پاس اور اس پر بھی گھر چل رہا ہے، لوگوں کو دینے کیلیے کھجوریں نہیں ہیں لیکن خولہ کو ان کی ضرورت ہے زندگی گزارنے کیلیے۔

یہ اصل معنی ہیں ڈیسپریشن کے، تو اس سے پہلے کہ آپ کسی کو مشورہ دیں کہ اسے چھوڑ دو، علیحدہ ہو جاؤ، آپ کو ممکن ہے کہ علم نا ہو کہ کتنے مشکل حالات ہوں گیں ان کیلیے چھوڑنے کے بعد جو وہ جانتے یا جانتی ہیں۔

اللہ تعالی نے کنسٹرینٹس رکھے ہیں سب کیلے جس میں سب کو چلنا ہے، کچھ لوگ زندگی میں محنت کر کے بھی وہیں کے وہیں کھڑے رہتے ہیں جب تک کہ اللہ نہ چاہیں کہ وہ یہاں سے ہلیں، وہ مسکین رہیں گیں۔ مسکین کا مطلب یہ ہے کہ جب کوئی پھنس جاۓ ایک ہی حالت میں جو اللہ نے ان کیلیے چنی ہے۔

کیونکہ آپ ۖ نے خولہ سے یہ نہیں کہا کہ اگر اتنا ہی برا ہے وہ تو اسے چھوڑ دو۔ کیوں؟ کیونکہ ان کی جگہ نہیں ہے یہ مشورہ دینے کی، یہ ایک خاندان کا مسئلہ ہے اور ان کا ذاتی معاملہ ہے، اس میں اللہ اور اس کے رسول مداخلت نہیں کریں گیں۔

اگر آپ ۖ کہتے کہ اسے چھوڑ دو اگر اتنا ہی برا ہے، تو آج لاکھوں کڑوڑوں خاندان ٹوٹے بکھرے پڑے ہوتے کیونکہ وہ پھر اس حدیث کو استعمال کر رہے ہوتے۔ کچھ معاملات میں دین کی حکمت یہی ہے کہ کچھ نا کہا جائے، اگر کچھ کہ دیا جائے تو وہ "حکم" بن جائے گا۔

تو خویلہ کہتی ہیں کہ وہ یہ بھی نہیں کر سکتا، تو آپ ۖ کہتے ہیں کہ چلو ٹھیک ہے ہم اس کی مدد کرتے ہیں، کھجوروں کا بندوبست کرتے ہیں۔ خویلہ کہتی ہیں کہ میں اس کی مدد کرتی ہوں کچھ کھجوروں کے حصول میں۔

آپ ۖ نے خولۃ سے کہا کہ آپ نے ٹھیک رستہ اختیار کیا اور بہت اچھا کیا۔ جاؤ اور اس کے نام پر صدقہ کرو اور کوشش کرو کے اس کے ساتھ اچھے سے رہو۔ خویلۃ کہتی ہیں کہ میں نے ایسا ہی کیا۔

## حکمت اور اختتام

اب یہ سارا پس منظر ہے اس گہرے واقع کا، اور ظہار کی رسم اب ختم ہو چکی ہے، لیکن اللہ نے اس کو چنا اور چاہا کہ قیامت تک ہم اس کو تھام لیں، تو کوئی نہ کوئی تو وجہ ہو گی۔

اس وجہ پر جانے سے پہلے، ایک اور بہت خوبصورت حدیث سناتا چلوں، یہ واقع حضرت عمر کے دور خلافت کا ہے۔

### حضرت عمر اور خولہ

خلیفہ ہونے کے ناطے آپ قریش کے سرداروں سے ملاقات کرتے تھے اور عرب کے مختلف قبائل سے بھی۔ تو ایسا ہی ایک موقع تھا، حضرت عمر قافلے کے ساتھ رواں ہیں، ایک سیاسی قافلہ ایک سیاسی ملاقات کیلیے اور حضرت خولہ وہاں سے گزر رہی تھیں۔

آپ شدید بوڑھی ہو چکی ہیں اور آواز لگاتی ہیں **"عمر! یہ تم ہو؟ رکو!"**

حضرت عمر سڑک کے درمیان رک جاتے ہیں، قافلہ بھی روک دیتے ہیں، گھوڑے سے نیچے اترتے ہیں، اور اس بوڑھی عورت کو غور سے سننا شروع کر دیتے ہیں، اتنے قریب سے کہ اپنا ہاتھ ان کے کندھے پر رکھ دیا اور تب تک کھڑے رہے سنتے رہے جب تک کہ وہ بولتی رہیں، اور پھر وہ چلی گئیں۔

آپ کے قافلے میں سے ایک شخص آیا اور کہنے لگا کہ امیر المؤمنیں، آپ نے قریش کے قافلے کو روکے رکھا ایک بوڑھی عورت سے بات کرنے کیلیے؟

**قال ویھک** — خیال کرو! جانتے نہیں ہو کہ یہ کون ہیں؟ اس شخص نے کہا کہ میں نہیں جانتا، آپ نے کہا کہ یہ وہ عورت ہیں کہ جب انہوں نے شکایت کی تو اللہ نے ساتوں آسمانوں کے اوپر سے سنا، یہ خولہ ہیں۔ ان سے ذیادہ اور کوئی وی آئی پی نہیں جس کا اللہ سے سیدھا رابطہ ہو۔

صحیح بخاری کی حدیث میں ہے کہ **قف یا عمر** — رکو عمر! حضرت عمر رکے اور خولہ ان کے ساتھ سختی سے پیش آئیں، آپ نے یہ تک کہا کہ میں تمہیں تب سے جانتی ہوں جب لوگ تمہیں عمیر (چھوٹا عمر) کہہ کر بلاتے تھے، اور اب دیکھو، امیر المؤمنین! پورے قافلے کے سامنے!

ایک شخص حضرت عمر کے پاس آیا اور کہنے لگا، "امیر المؤمنین، میں نے اپنی زندگی میں ایسا دن نہیں دیکھا"۔ حضرت عمر نے کہا "مجھے کیا روک سکتا ہے انہیں غور سے سننے سے؟ یہ تو وہ ہیں جنہیں اللہ نے غور سے سنا اور ان کی وجہ سے وہ آیات نازل ہویں"۔

کیا عزت ہے جو خویلہ کو ملی اس بات پر کہ وہ اپنی شکایت حضرت محمد ۖ کے پاس لے کر گئیں اور سر تب تک وہاں سے نہ اٹھیں جب تک کہ قرآن نا نازل ہو گیا۔

پہلی نظر میں اگر یہ عجیب لگا کہ اتنا عام سا واقع قیامت تک کیلیے ہدایت کیسے ہے تو ان شاء اللہ آنے والے اسباق میں ہم یہ گرھیں کھولیں گیں تاکہ یہ حکمت آسانی سے ہمارے ساتھ رہ سکے، اور جان سکیں کہ کونسی روشنی ہے اس واقع میں جس سے ہماری زندگی منور ہو سکے۔
